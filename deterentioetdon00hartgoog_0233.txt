218

fabulae, nam non sunt apud Menandrum.” Et fortasse, ne illi
nimis inexspectati in scenam venirent, in priore parte fabulae
posuit quaedam, quibus animi spectatorum praepararentur.
Eo spectare videtur scholion quale est hoc ad Ι, 1, 37: „talem
esse Pamphilum adiuvat argumentum fabulae, simul et Cha-
rinum.” Denique fabulae, cuius prior pars adeo esset ampli-
ficata, alteram in brevius debuit contrahere. Sch. ad V, 2, 8:
,vult enim iam poeta catastrophen patefieri.” Certe in ulti·
mis scholiis Donatus frequenter his verbis: ,post compen-
dium” utitur. Idem in Eunucho factum est, v. pag. 74
huius libri.

Sch. ad V, 6, 13; „quia audacter 11 artificiose binos amores
duorum adolescentium et binas nuptias in una iabula machi-
natus est, et id extra praescriptum Menandri, cuius comoe-
diam transferebat, idoirco aliud in proscenio aliud post sce-
nam retulit, ne vel iusto longior fleret, vel in eandem propter

rerum similitudinem cogerentur.”

Levius est tertium hoc: Mysis egrediens simul spectatores
certiores reddit de re quae est in manibus et facetiarum
aliquid addit (de Lesbia obstetrice, quam ideo Archylis ad
parturientem Glycerium arcessat, quod ipsius sit compotatrirr.
v. schol).

Eunuchus In Menandri Eunuchum ex eiusdem Colace
translati sunt miles et parasitus3 in eadem fabula apud Me-
nandrum Chaerea adolescentulus e Thaidis aedibus egrediens,
ubi voto suo est potitus de felicitate sua solus declamat. At
Terentius novam personam Antiphonem invenit, cui Chaerea
rem ab initio ad finem vividis depingeret coloribus. Schol:
,bene inventa persona est cui narret Chaerea, ne unus diu
loquatur ut apud Menandrum.” Non tarn levis haec res est
quam videtur. Conferatur enim Simonis in Andria soliloquium
a Terentio in colloquium conversum, ut appareat peculiare

 

