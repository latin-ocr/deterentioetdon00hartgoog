121

Non enim admodum temerariam dixi sententiam, quaeque veri
careat specie. Hoc audacius videri possit quod nunc proloquar.
Quamvis iniirmo nitamur fundamento critico, tamen non debet
quiescere atque cessare emendandi labor. Permagnam 1116 habere
potest utilitatem; quoniamque non solum Donati manu, sed
fortasse etiam commentarii editione ex artis criticae preceptis
comparata carebimus semper, coniecturis utendum est. Neque
illae omnes tam sunt incertae quam quis, auditis multis mul·
torum de fundamenti critici defectu querimoniis suspicari
possit. lpse WesterhoviuS, quem omnibus modis condemnant
reprehenduntque qui de scholiis Terentianis edendis scribunt,
permultas correctiones palmares, aut ab ipso, aut aWielingio
aliisque inventas nobis tradidit, quae quin omnino sint recipiendae
dubium non est. Exempli causa unam alteramque hio proponam.

Andr. I, 5, 6. Pamphilus Chremetis filiam sihi a patre
uxorem destinatam audivit ipsumque Chremetem huic consilio
assensum. Neque intelligit omnia haec 1 senibus ficta. Excla-
mat ergo et alia et haec:

Quid Chremes qui denegarat se commissurum mihi

Gnatam suam uxorem, id mutavit!
Ad verbum commissurum annotatum legimus: ,Putaverat
nuptias et Chremetem mutare consilium.’' Quod sensu cassum
esse Westerhovius vidit, ideoque coniecit putaverat veras
quam coniecturam Klotzius perfecit edendo putat veras
Illud autem veras (nam utrum putaverat an putat le·
gamus parum interest) quis tam perversus estut probare nolit
quoniam in nullodum inventum sit codice?

Eun. V, 3, 6. Pythiae, Thaidis ancilla, appropinquantem
videt Chremetem cum nutrice: suspicio enim nata erat illius
Chremetis esse sororem puellam illam a Thaide eductam ; nondum
tamen certa res erat, ostendenda etiam -- ita ut 111- nutrici
erant τὰ πρὸς τὸν ἀναγνωρισμόν. Ergo vixdum iuvenem cum comite
suarconspexit Pythias, cum eum interrogat:

 

