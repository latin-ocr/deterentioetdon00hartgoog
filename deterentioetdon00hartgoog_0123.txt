108

obtestans de sua miseria deque filii nequitia lamentatur. (lon-
spicit eum irater et quid evenerit statim divinatur; iamque
' omne maledictorum genus ille in animo collegit, iam haec
verba acerbitatis plena secum dixit:
Eccum adest
Communis corruptela nostrum liberum,
cum placaturus irater accedit iraque insanientem sio alloquitur:
Tandem reprime iracundiam atque ad te redi.
Hic ille:
Repressi redii: mitto maledicta omnia:
Rem ipsam putemus: dictum hoc inter nos fuit:
Ex te adeo est ortum, ne tu curares meum,
Neve ego tuum: responde.
Nihil horum intelligit qui vocabula tantummodo legit, sed
sonum eorum non audit. Verum praesto nobis est Scholiasta
praeclaris annotationibus:

,Repressi, redii: Non quid dicatur, sed quo gestu dica-
tur specta, et videbis neque repressisse adhuc iracundiam
neque ad se rediisse Demeam, sed quam mira est atque per-
spicua moralitas in huiusmodi rebus apparet.” lit ,Rem
ipsam putemus. Videtur paulo citius destomachatus quam
res etiam incerta exposcebat. Sed et hoc morale. Nam iuste
irati omissa saevitia ad ratiocinationes saepe festinant. Et
praeterea illud accedit, quod non invenit quod iam condigne
dicat, simul etiam quia increpitus est a fratre, quod apud
se iam uon sit per iracundiam vehementem.”

Hec. 516. Phidippus remissurum se filiam Lacheti eiusque

filio dixit, at hic effugia quaerit. Modo enim ex itinere reversus
causam, cur abierit illa, eiusmodi fuisse cognovit ut iam non
possit uxorem eam habere. Hinc ortum iurgium Phidippum
inter ac Lachetem atque iratus uterque domum abiit. Hunc
exitum habet actus III. Prodit nunc Myrrina Phidippi uxor
anxia perturbataque et secum haec loquitur:

 

