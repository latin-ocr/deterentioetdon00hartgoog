102

lectori revocabo, deinde cuiusmodi ex ea vitium natum s't
explicabo. Vidimus egregie illurn Terentii vigilantiam laudare
et prudentissime indicare locos ubi maxime ea eluceat. De
Chryside meretrice eiusque sorore adoptiva Glycerio hamat
Simo senex, sed ita ut simul eas quantum potest defendat
sublevetque et turpitudinem earum minuat. Illa enim Glycerium
iusta fiet Simonis filii uxor, quae res ne nimis videatur in-
credibilis spectatoribus in tempore est cavendum. Castam ergo
etiam in Chrysidis aedibus mansisse Glycerium, et ipsam
Chrysidem ceteris ex illo quaestu mulieribus praestitisse,
quantum potest demonstrari debet. Haec omnia prudentissime
observavit Scholiasta, sed interdum in Terentii oeconomia
praedicanda modurn excedit. Saepius enim vocabula, quibus
aliquis utitur, ita interpretatur ut in iis ὑπόνοιαν quandam
quaerat de qua Terentius ne cogitarit quidem. Ita, ut uno
exemplo defimgar, non facile adducar ut credam verum esse
quod ad Eun. vs. 592 sq. annotat. Chaerea ibi amico narrat
quid apud Thaidem iactum sit, ad quam pro Eunucho fuerit
adductus. Custodiae ibi eius concredita fuit puella, quam deperi·
bat. ,Dumque etiam'’ ait, de fortuna mihi oblata cogito:
arcessitur lavatum interea virgo:

Iit, lavit, rediit: deinde earn in lectum illae collocarunt.
His quoque vocabulis spectatorum animos adfuturas Chaereae
atque illius puellae nuptias praeparari censet Scholiasta. An-
notat enim: ,Servavit ordinem nuptiarum et proprio verb0,
quasi de nuptura dixit: arcessitur, ut alibi: Quam mox
virginem arcessant? Nunc ¹) ipse illam est habiturus
uxorem.” Et: ,Deinde eam in lecto collocarunt: vide
an aliquid deest ita legitimis nuptiis. Nam et ipsum verbum
collocarunt proprium est et adscribitur pronubis.’' ,Theo-
logicas'’ eiusmodi explicationes appellare solebat praestantis-

1) L. Nam.

 

