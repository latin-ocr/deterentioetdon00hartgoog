99

rectius significari quam his verbis quae ad Andr. 183 adscripsit
Scholiasta. Quid consilii ceperit senex et· quomodo illi obviarn
iri possit secum deliberat Davus3 at subito nomine se ab eo
vocari audit. Et „hem quid est” ait. Annotat autem Scho-
liasta: „Hem nuno quasi correptio totius corporis.”

Ecce is praesertim exclamat, qui malis atque incommodis
iam assuetus de nova calamitate accipit nuntium. Adel. 722.
Nequam esse adolescentem fratris illum filium, quem adop·
taverit, persuasum habet Micio: quid enim ille non designavit,
quantas dedit turbas. Ergo fratre ita narrare incipiente:

Fero alia flagitia a te ingentia
Boni illius adolescentia,

aptius nihil interponere potest quam illud „ecce autem nova.”
Annotat Scholiasta: „Ecce autem: Ecce dicitur curn repente
triste aliquid rebus intervenit laetis aut certe quando, cum
aliud agitur, aliud emergit novum.'' Atque altera quidem an-
notationis parte: „aut certe - novum'' colorem, quem
apud Terentium illa vox habere solet, describit. Terentii
enim personae, qui ea utuntur, vultu ao voce se novo nuntio
perturbari dissimulant. Hoc enim eorum maxime est, qui saepe
iam de eiusmodi malis iacti sint certiores.

singularem habet vocabulum eho venustatem in interro·
gatione positum. Eo enim utitur qui rern, de qua rogat, non
audet suo nomine vocare; quern pudor verecundiaque aperte
loqui vetant. Hoc. 267. Lachetis filii uxor absente marito ad
matrem discessit ibique latitat. Gur iaciat hoc et socer eius et
pater ignorant. Hic autem apud illurn se defendit atque in se
culpam nullam esse asseverat. „illam” ait

ad vos redire studeo,
Si facere possim ullo modo
Turn socer rogat:

Quae res te id facere prohibet?
Eho, numquid narn accusat virum?

 

