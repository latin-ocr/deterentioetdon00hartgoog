101

quasi dicat communi filiae. Et bene non socrum sed So·
stratam.'’ ¹
Eiusdem generis est eius ad vs. 378 eiusdem fabulae anno·
tatio. Pamphilo domum reverso narratum erat uxorem suam
non solum ad parentes suos confugisse, sed etiam in morbum
implicitam esse ita ut od eam admitti nemo posset. Tamen
introrupit atque qui illc morbus esset cum summo dolore
cognovit. Planeque animo perturbatus secum deflet illatam
sibi iniuriam. Verba, quibus in memoriam tristissimae rei
modo sibi conspectae redit, haec sunt (vs. 373—378lz
Postquam intro adveni, extemplo eius morbum cognovi miser:
Nam neque ut celari posset tempus spatium ullum dabat
. Neque voce alia ac res monebat ipsa poterat conqueri.
Postquam aspexi „0 facinus indignum’' inquam et corripui ilico
Me inde lacrimans, incredibili re atque atroci percitus
Mater consequitur.
Annotat scholiasta: „Ostendit affectum misericordiae suae,
mater potius dicendo quam Myrrinam.'’
Adel. 143. „Nolo cum fratre meo, viro severo” clemens ille
Micio ait „disputare'’:
Nam itast horno:
Quom placo adversor sedulo et deterreo:
Tamen vix humane patitur.
Annotat Scholiasta: „Homo dixit moraliter. Sic enim de iis
dicimus, quos parce reprehendimus.’'
Vides quam egregie optimus ille commentator Terentianae
vocis varios sonos animo persenserit.

Errare tamen humanum est neque quisquam mortalium
vitii immunis. Quid quod ipsae virtutes sua sibi vitia secum
ferunt. Id scholiastae quoque nostro accidit, quemadmodum
iam ostendam. Primum virtutem quandam eius in memoriam

 

