124

vero corpus reposuit Westerhovius pro alius subaudiet
legendo: psallere subaudi et restim ducere. Quam
coniecturam si quis ideo in textum recipiendum neget quod
a tradita lectione nimium recedat, prave, me iudice, ratiocinetur:
testimonio potius illa est, non posse commentarii textum leni
sanari medela.

Hec. III, 4, 10. Sosia servus, modo cum domino peregre
reversus, Parmenoni servo narrat quot quantasque aerumnas
in mari sit perpessae.

Dies triginta, aut plus ec, in navi fui,

Cum interea semper mortem exspectabam miser.

lta usque advorsa tempestate usi sumus.
Hic Parmeno: „Odiosum” exclamat, atque sic pergit Sosia:
„Haud clam me est.'’ Ad hunc locum et alia adscripta sunt
et haec: H aud clam me est] „Andrus pro ugo maxime in-
telligo quam odiosum sit. Nam qui iungunt et sic legunt,
errant et non intelligunt.” Non magni momenti haec est an·
notatio; aliquam tamen utilitatem habet, quia nobis facultatem
praebet cognoscendi quantum in Westerhovio fuerit ingenii
acumen: is enim verba sensu cassa nam qui iungunt et
sic legunt errant ita correxit: Nam qui seiungunt
et sic legunt odio sum, errant.

Phorm. ll, 1, 43 sqq. Lepidissime Phaedria fratrem patruelem
Antiphonem apud illius patrem defendit et aliis argumentis
et hoc: „Si quis homo astutus, ut Phormio est,

Insidias nostrae fecit adolescentiae,

Ac vicit, nostrane ea culpa est an iudicum?

Qui saepe propter iuvidiam adimunt diviti,

Aut propter misericordiam addunt pauperi.”
Ad verba qui saepe- diviti annotationis miserae quaedam
supersunt laciniae; legitur enim: „Notum alteri qui invident'' ; at

praeclara sagacitate quid olim scriptum fuerit Westerhovius inve-

· stigavit; coniecit enim: „Notum alterare ius qui invident.’' Opusue

 

