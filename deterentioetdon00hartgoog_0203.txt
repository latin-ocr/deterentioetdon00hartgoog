188

descendit. In Phormione sed quid tu es tristis praelatis

= scilicet allocutionibus et separatarum et permistarum perso-

narum, ne ieiune ad argumentum veniens, non agere fabulam
sed narrare videretur.’' Corruptane haec an praelatis fere
estpraecedentibus? ἵ “

Ad vs. 26: Habet, sed firmae hae vereor ut sint nuptiae
annotatur: „animadverte Terentium in nuptiis hoc dictum
servare, utrum firmas an infirmas dicat nuptias.” Egregie
Westerhovius pro dictum coniecit dubium.

40. Amabat ut oum maxime tum Pamphilus.

Son: „ut positum pro quemadmodum. ut maxime bis
numero subauditur.'' Immo uero amabat bis subauditur.

Sequitur apud poetam:

Quum pater, uxorem ut ducat, orare occipit:

ut haec, communia omnium quae sunt patrum,

Sese senem esse dicere: illum autern unicum:

Praesidium velle se senectuti suae.
Schol: „omnem causam adolescentis senex amputavit,
pro suo senili commodo rogans: potuisset enim adolescens
dicere: quam pro me curam geris, hanc precor pro me
deponas.’' Utique alterum pro me abiiciendum. Curam enim
pro aliquo gerere, non vero pro aliquo deponere
possumus. Et pro adolescentis lege adolescenti.

Senem sese dicere] „illud posset agere amator contra
utilitatem suam: sed non poterat filius contra utilitatem patris”
Pro illud lege aliud (sc. quam quod pater vellet).

Quatuor nunc deinceps ad hano scenam scholia annotabo²
de quibus desperandum videatur:

47. Pudorin anne amori] „latens excusationis ratio
explicata est.'’ (Quae praecedunt: „sic ostendit in utramque
partem ut tantum in animo honesti adolescentis pudor amo·
rem vincere debuisset” recte a Westerhovio emendata sunt,

tamen pro tantum conficiente).

 

